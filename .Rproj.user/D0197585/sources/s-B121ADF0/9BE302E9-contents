# Kilka słów zamiast wstępu  {#part_1}

> *na przełaj "najkrótszą drogą, nie trzymając się wytycznej trasy"*
>
> --- Słownik Języka Polskiego PWN

> *"Kto chodzi na skróty, ten nie śpi w domu"*
>
> --- Mądrość ludowa ;-)

> *"Nie ma drogi na skróty, do miejsca do którego, warto dojść"*
>
> --- Edith

W połowie roku 2010 te notatki zostały "otwarte". Osoby chcące je rozwijać
są do tego gorąco zachęcane. Poniżej znajduje się aktualna lista autorów kolejnych
rozdziałów:

* Rozdziały 2 do 6 przygotowuje Przemek Biecek 
  
  . <przemyslaw.biecek@gmail.com>

* Rozdziały 7 do 13 przygotowuje Krzysiek Trajkowski 

  . <seaproject@poczta.onet.pl>

Notatki zatytułowane „na przełaj” przygotowane są jako materiały pomocnicze.
Każdy może z nich korzystać, pamiętając jednak że:

* Notatki zostały przygotowane tak, bym ułatwić wykonywanie pewnych analiz
w R, nacisk został położony na poznanie pakietu R jako narzędzia do wykonywania danych analiz.

* Notatki NIE ZOSTAŁY przygotowane tak by uczyć się z nich metodologii.
NIE SĄ tutaj dyskutowane zagadnienia teoretyczne, nie ma tu wyprowadzeń,
nie ma sprawdzenia niektórych założeń. Od tego są książki, staram się w bibliografii zamieszać lepsze pozycje które udało mi się znaleźć.

* Notatki przygotowuję ucząc się danych metod, NIE SĄ więc to materiały zebrane przez eksperta, czasami nie są to nawet materiały czytane po raz drugi.
Chętnie usłyszę co w takich notatkach powinno się znaleźć dodatkowo, co jest
niejasne lub co jest błędem tak merytorycznym jak i językowym.

Analiza danych to nie tylko klasyczna statystyka z zagadnieniami estymacji i testowania (najczęściej wykładanymi na standardowych kursach statystyki). Znaczny
zbiór metod analizy danych nazywany technikami eksploracji danych lub data mining dotyczy zagadnień klasyfikacji, identyfikacji, analizy skupień oraz modelowania
złożonych procesów. Właśnie te metody będą nas interesować w poniższym rozdziale.

Data mining to szybko rosnąca grupa metod analizy danych rozwijana nie tylko
przez statystyków ale głównie przez biologów, genetyków, cybernetyków, informatyków, ekonomistów, osoby pracujące nad rozpoznawaniem obrazów, myśli i wiele
innych grup zawodowych. Podobnie jak w poprzednich rozdziałach nie będziemy dokładnie omawiać poszczególnych algorytmów ani szczegółowo dyskutować kontekstu
aplikacyjnego danej metody. Zakładamy, że czytelnik zna te metody, zna ich założenia i podstawy teoretyczne ale jest zainteresowany w jakich funkcjach pakietu R
są one zaimplementowane. Stąd też skrótowe traktowanie wielu zagadnień. Osoby
szukające więcej informacji o sposobie działania poszczególnych algorytmów znajdą
z pewnością wiele pozycji poświęconym konkretnym metodom, szczególnie polecam
książki [@KC2005] oraz [@HTF2001].

Przedstawione metody zostały podzielone na trzy grupy. Pierwsza z nich to metody związane z zagadnieniem redukcji wymiaru. Te metody są również wykorzystywane do ekstrakcji cech oraz do wstępnej obróbki danych, stanowią więc często
etap pośredni w analizach. Druga grupa metod związana jest z zagadnieniem analizy
skupień (w innej nomenklaturze nazywanym uczeniem bez nadzoru). Przedstawiane będą metody hierarchiczne oraz grupujące. Ostatnia grupa metod związana jest
z zagadnieniem dyskryminacji (w innej nomenklaturze - uczeniem pod nadzorem lub
klasyfikacją).

